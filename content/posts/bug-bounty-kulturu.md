+++
title = 'Bug Bounty Kültürü Neden Önemlidir?'
date = 2025-01-13T10:00:41+03:00
draft = false
tags = ['Bug Bounty', 'Cybersecurity', 'Security Awareness', 'Vulnerability Management', 'Internal Security', 'Proactive Security', 'Information Security', 'Penetration Testing', 'Ethical Hacking', 'Employee Engagement', 'Security Culture', 'Security Best Practices', 'Threat Detection', 'Risk Management']
+++

Siber güvenlik, bir şirketin başarılı olması için temel bir yapı taşıdır. Geleneksel olarak siber güvenlik ekiplerinin varlığı, tek başına mükemmel sonuçlar alınacağı anlamına gelmez. IT sektöründe farklı alanlarda yapılan işler, çeşitli güvenlik açıklarına yol açabilir.

Güvenlik zaafiyetlerinin sonucunda, özellikle müşteri verilerinin etkilenmesi durumunda, şirketler ciddi zararlar görür. Bu tür durumlar, müşteri kaybına yol açarak şirketlerin sunduğu hizmet ve ürünlerin tercih edilmemesine neden olabilir. Bu nedenle şirketlerin daha güvenli sistemler kurgulaması, çalışanlarını eğitmesi ve müşterilerini koruması önemlidir.

<img src="\images\bug-bounty-kulturu\bugbounty.png" alt="Bug Bounty Kültürü" style="width:100%;">


### Şirket İçi Bug Bounty Programları

Şirket içindeki Bug Bounty programları, çalışanların tespit ettikleri güvenlik açıklarını ödüllendirme üzerine kurulu bir sistemdir ve şirket için değerli bir güvenlik kültürü yaratır. Ancak, özellikle büyük kurumsal şirketlerde bu tarz yaklaşımlar genellikle benimsenmez ve çalışanlar, bildirdikleri güvenlik açıkları nedeniyle "Senin işin bu mu?" gibi tepkilerle karşılaşabilir.

Bu tutumun şirketlere getirdiği başlıca zararlar şunlardır:

- Çalışanlar, güvenlik açıklarını bildirmekten korkabilir, bu da dışarıdan kaynaklanan zarar riskini artırabilir.
- Güvenlik açıklarını bildirmeme, başka çalışanların bu açıkları bilmeden kötüye kullanmasına neden olabilir.
- Kötü niyetli çalışanlar, bu açıkları kullanarak dolandırıcılığa yol açabilir. 

Halbuki güvenlik açıklarını bulan çalışan veya kişileri ödüllendirerek bu risklerin önüne geçilebilir. Bug bounty progrmalarının en önemi faydalarından birisi de işte budur.
İnanıyorum ki gelişen pandemide uzaktan çalışma modelinde olduğu gibi siber güvenlik alanında da bu tarz bir kırılım ülkemizde de yaşanacaktır. Siber Güvenlik Başkanlığının kurulması ile bu tarz adımların regülasyonlara tabi tutulamsı çok değerli olacaktır.


### Şirket Dışı Bug Bounty Programları

Büyük teknoloji şirketleri, örneğin Apple, Microsoft ve Google, halka açık Bug Bounty programları sunar. Bu programlardan kazananlar, para ödülü kazanmanın yanı sıra "Hall of Fame" onur listesine adlarını yazdırma şansı elde eder. Ülkemizde de Trendyol bu konuda öncülerden biridir ve detaylarına [buradan](https://hackerone.com/trendyol/policy_versions) ulaşabilirsiniz.

Ancak, ülkemizde birçok büyük şirket bu tür programlara mesafeli yaklaşıyor ve şirket dışına kapalı sistemlerle çalışıyor. Oysa, bu tür programların çalışanları ve dışarıdaki güvenlik uzmanlarını dahil ederek şirketlere büyük faydalar sağlayabileceği unutulmamalı.



