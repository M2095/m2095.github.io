---
date: 2023-03-23
type: section
title: "Hakkında"
---

Merhabalar, Kişisel Blog sayfama hoş geldiniz. Bendeniz Ömer Mert Kaya.

## İlköğretim ve Lise

1995 yılında 1 Mart gecesi Ankara’da dünyaya geldim. İlköğretim ve orta öğrenimimi Akçakoca ve Düzce’de tamamladım. 2000’lerin başında, ülkemizdeki evlerdeki bilgisayarların yaygınlaşmasıyla birlikte 2005 yılında ben de bilgisayar ile tanıştım. Bu dönemde internetle tanışmamla birlikte web 1.0 olarak adlandırabileceğimiz içerik web siteleri üretmeye başladım.

Mynet’in sunduğu website yapma servisi olan mysite'de hazır temalar seçerek kolayca web sitesi yapmaya başladım. Her zaman işin derininde neler olduğunu merak ettiğim ve sitemi daha güzel yapmak istediğim için bu dönemde aslında sonradan öğrendiğim HTML ve CSS ile sayfa yapmaya başladım. Fakat daha internette yeterli içerik olmadığı için bunların aslında World Wide Web’in temellerini oluşturduğunu sonradan anlayacaktım.

2009 yılında Ankara Tuzluçayır Anadolu Lisesi'ni kazandım. Eğitim hayatımın yanı sıra bu dönemde domain ve hosting alarak ilk WordPress web girişimlerimi yaptım. Adsense ve Adkur reklam platformları sayesinde web dünyasından ilk paramı kazanmaya başlamıştım.

## Üniversite

### Bilgisayar Mühendisliği ve LC Waikiki

2014 yılında Süleyman Demirel Üniversitesi Bilgisayar Mühendisliği bölümünü kazandım. Üniversitede Kredi ve Yurtlar Kurumu (KYK) kredisi yetmediği için kendi ayaklarımın üstünde durmam gerekti. Bu dönemde webden kazandıklarım da yetmeyince ilk iş deneyimim olan LC Waikiki’de satış danışmanı olarak çalışmaya başladım. Belki Isparta’ya gitmiş olanlar varsa 2015 - 2019 yılları arasında İyaşpark AVM’de bana rastlamışsındır.

## Staj

Hem okuyup hem çalışırken ayrıca bir de staj deneyimi yakalamak oldukça zorlayıcı olsa bile başarıyla bu süreci tamamladım. 

Ataseven Teknoloji firmasında 2019 Nisan ve Mayıs aylarında staj yaptım. Burada Unity ile C# programlama dilinde Flappy Bird benzeri bir oyun yazdım ve Google Play Store'da oyunu yayınladım.

2019 Mayıs ve Haziran aylarında ise Data Kontrol Bilişim Teknolojileri firmasında C# programlama dilinde .Net frameworkünde CRM dediğimiz ürünlerin geliştirilmesinde katkıda bulundum.


## Askerlik ve İlk İş Deneyimi

### Milli Savunma Bakanlığı Sivas
Üniversite ve iş dengesini kurarak 5 yıllık bir mücadele sonunda orta sıralardan mezun bir bilgisayar mühendisi olmuştum. Tabi iş başvuruları yapmaya başladım. Fakat askerlik bir engel gibi karşıma çıkıyordu. Tecilimi bozdurdum. 2020 Ocak ayında Mesleki Yedek Subay olarak atanmanın heyacanıyla birlikte görev yerim olan Milli Savunma Bakanlığı Sivas İnşaat Emlak Bölge Başkanlığı'na atandım. 


## İş Deneyimlerim

### Türk Telekom
Askerlik bitmeden iş bulmam gerektiği düşüncesi ile 2020 sonlarına doğru iş arayışına girdim. 4-5 aylık bir süreçte Türk Telekom'da Junior Broadcast System Engineer pozisyonu için görüşmelerim oldu. Kurumsal firmalarda işe alım süreçleri aşamalara ve belirli bir roadmap'a bağlı olduğu için Ocak ayından Mayıs ayına kadar kendimi Javascript, Nodejs ve Django gibi web frameworklerinde geliştirdim. Sistem mühendisi olarak çalışacağım için işletim sistemleri,sanal sunucular, temel network bilgisi gibi bilgilerimi pekiştirerek bu süreci tamamladım. 2021 Mayıs ayında Türk Telekom'da işe başladım.

### AgeSA

2022 yılının ortalarında enflasyonun bir hayli artması İstanbul'daki ev kiralarının x2 x3'lere çıkmasıyla birlikte malesef benim ev sahibimde kira ücretini *2 *3 yapmak istedi.
Fakat maaşım bu dönemde bu kadar artmadığı için nasıl bir yol izleyeceğimi düşünürken AgeSA Hayat ve Emelilik'te Identity and Access Management Uzman Yardımcısı olarak bir pozisyondan teklif aldım. Teklif ekonomik olarak çıkmazdan beni kurtacağı için çok sevdiğim Türk Telekom'dan ayrılmak durumnda kaldım. Özellikle süreçte beni her zaman destekleyen *Halil Özgür ÖZTÜRKMEN*, *İlhan KURT*, *Mevlüt TOPRAK*, *Mehmet ÖZDEMİR* ve *Erdem ÖZÇELİK'e* teşekkürlerimi borç bilirim.

2024 yılı itibariyle AgeSA'da çalışmaya devam ediyorum ve kendimi Identity and Access Management alanında geliştirmeye devam ediyorum.

#### Sportif ve İlgi Alanları

- Uzunmustafa İlköğretim Okulu Basketbol takımında Düzce İl Birinciliği (Oyun Kurucu)
- Kamp yapmayı ve doğada olmayı seviyorum.
- Bilgisayar oyunlardan League of Legends aktif olarak oynuyorum, Playstation'da arkadaşlarımla Fifa oynamaktan hoşlanıyorum. Arada şirketten arkadaşlarla Counter Strike maçları yapmaktan keyif alıyorum.

#### Kişisel Gelişim 

- İnterneti verimli kullanmayı hedefliyorum ve doğru kaynaklardan sektörel bilgiler edinmeye çalışıyorum.
- Kişisel Blog sitemde Identity and Access Management ile ilgili bilgiler paylaşmayı bu alandaki gelişimleri desteklemeyi hedefliyorum.


